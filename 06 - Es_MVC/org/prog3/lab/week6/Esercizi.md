### Esercizio 1

Sia data l'applicazione Exercise1, che è composta da:

 - un **contatore** (Counter) che genera 50 numeri in ordine crescente e, per ogni multiplo `m` di 5, invoca un filtro passandogli `m`;
 - un **filtro** (Filter) che, per ogni numero che riceve, aggiunge il numero a una lista di valori e, se la lista ha lunghezza pari, invoca un visualizzatore per visualizzarla su output;
 - un **visualizzatore** (Visualizer) che visualizza su output la lista di numeri che riceve in input.

Si riscriva il codice dell'applicazione per organizzare la pipeline di lavoro utilizzando il **pattern Observer-Observable**.


### Esercizio 2

Sviluppare l'applicazione ProverbsApp utilizzando il **pattern MVC**, che offre un bottone per richiedere un proverbio estratto in modo random da una lista di proverbi.

Nello specifico:

 - la **View** dell'applicazione include solo **un bottone** per richiedere un proverbio e **una label** per visualizzare il testo del proverbio (nella figura, "proverbio1");
 - il **Model** dell'applicazione memorizza una lista di proverbi e, su richiesta, sceglie casualmente il proverbio da restituire;
 - il **Controller** intercetta gli eventi della view: quando l'utente preme il bottone della view, il controller invoca il model per attivare l'identificazione (**internamente al model**) del nuovo proverbio attuale, da visualizzare.

**HELP:** quando il controller intercetta un evento della view, dovrebbe invocare un metodo del model che fa scegliere l'indice del prossimo proverbio da restituire. A quel punto il model cambia stato e attiva i suoi observers con `setChanged()` e `notifyObservers()`, facendo sì che la view si aggiorni in automatico per visualizzare il proverbio "attuale".

